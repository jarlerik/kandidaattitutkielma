poistettuja tekstejä

Kunnianhimoisin tietojenkäsittelyntieteen projekti 1950-luvulla oli SAGE-järjestelmä (Semi-Automated Ground Environment) Yhdysvaltojen ja Kanadan puolustusvoimille. Projekti kokosi yhteen tutka-, viestintä- ja tietokoneinsinöörejä sekä myös ensimmäisiä ohjelmistoinsinöörejä. Ohjelmiston tuotannossa käytettävä menetelmä oli vaiheesta seuraavaan etenevä lineaarinen prosessi. Vaatimukset täyttävä ohjelmisto valmistui vuoden aikataulusta myöhässä. Ohjelmistoprojektin koettiin myöhästymisestä huolimatta onnistuneen, ja suurimpana onnistumiseen vaikuttavana tekijänä nähtiin insinööritieteistä omaksutut käytänteet \cite{BOE06}.




Ohjelmistojen hankintasopimukset asettivat ohjelmistotuotannon menetelmille selkeät vaatimukset. Yhdysvaltain hallituksen ja puolustusministeriön vaatimien ohjelmistotuotantomenetelmien tuli koostua peräkkäisistä prosesseista. Suunnittelua ei aloitettu ennen kuin ohjelmiston vaatimukset oli täydellisesti kirjattu. Eikä ohjelmointia aloitettu ennen suunnitelman tyhjentävää ja kriittistä tarkastelua. Yhdysvaltain hallituksen luomat standardit prosesseille aiheuttivat tulkinnan, että ohjelmistotuotantomenetelmien täytyy olla vaiheesta seuraavaan etenevä lineaarinen prosessi \cite{BOE06}.


Ohjelmistojen vaatimusten muuttuminen projektin edetessä ei ole ohjelmistotuotannossa uusi ongelma. Ohjelmiston muuttuvaa luonnetta ovat käsitelleet Winston Royce vuonna 1970 \cite{ROY70} ja Barry Boehm vuonna 1980 \cite{BOE88}. NASA ja IBM osasivat odottaa ohjelmistokehityksen muuttuvia vaatimuksia avaruussukkulajärjestelmän kehityksessä 70- ja 80-luvulla \cite{MWR84}.

Ohjelmistotuotannon alkuaikoina käytetyllä \textit{ohjelmoi ja korjaa}-menetelmällä oli useita heikkouksia. Usean korjausvaiheen jälkeen ohjelmakoodi oli niin vaikeasti rakennettu, että oli hyvin kallista muuttaa koodia. Tämä korosti tarvetta suunnitteluvaiheelle ennen ohjelmointia. Usein hyvin suunniteltu ohjelmisto ei vastannut käyttäjien toiveita. Joten syntyi tarve vaatimusmäärittelylle ennen suunnitteluvaihetta. Ohjelmistot olivat usein kalliita korjata, koska muutoksiin ja testaamiseen oli valmistauduttu huonosti. Tämä osoitti tarpeen eri vaiheiden tunnistamiselle, sekä tarpeen huomioida testaus ja ohjelmiston muuttuminen jo hyvin varhaisessa vaiheessa \cite{BOE88}.

Reaktiona \textit{ohjelmoi ja korjaa} lähestymistapaan, laadittiin menetelmiä, mitkä olivat tarkemmin organisoituja. Menetelmissä varsinaista ohjelmointia edelsi tarkka vaatimusmäärittely ja suunnitteluvaihe \cite{BOE06}.


Sukkulaohjelman ohjelmistokehityksessä muun muassa seuraavat tavoitteet otettiin huomioon: 

\begin{itemize}
 \item Toteutetaan ensimmäiseksi kehittyneimmät vaatimukset
 \item Maksimaalisen testauksen varmistamiseksi julkaistaan ohjelmistoa mahdollisimman nopeasti \cite{MWR84}.
\end{itemize}

Ohjelmistotuotannon alkuaikoina käytetty ''ohjelmoi ja korjaa''-mallin sisältää kaksi vaihetta. Ohjelmoidaan ensin ja mietitään vaatimuksia, rakennetta sekä testausta myöhemmin. Mallilla oli useita heikkouksia. Usean korjausvaiheen jälkeen ohjelmakoodi oli niin vaikeasti rakennettu, että oli hyvin kallista muuttaa koodia. Tämä korosti tarvetta suunnitteluvaiheelle ennen ohjelmointia \cite{BOE88}.

Usein hyvin suunniteltu ohjelmisto ei vastannut käyttäjien toiveita. Joten syntyi tarve vaatimusmäärittelylle ennen suunnitteluvaihetta \cite{BOE88}. 

Ohjelmistot olivat usein kalliita korjata, koska muutoksiin ja testaamiseen oli valmistauduttu huonosti. Tämä osoitti tarpeen eri vaiheiden tunnistamiselle, sekä tarpeen huomioida testaus ja ohjelmiston muuttuminen jo hyvin varhaisessa vaiheessa \cite{BOE88}. 



Monet pitävät virheellisesti Roycen artikkelia lineaarisen menetelmän esikuvana. Roycen artikkelin iteratiivinen ja palautteen ohjaama ohjelmistokehitys, jossa ohjelmisto toteutetaan kahdesti, on unohtunut useista menetelmän kuvauksista \cite{LAB03}.

 

Perättäisten ohjelmistotuotantovaiheiden välillä on iteraatiota järjestelmän rakenteen tarkentuessa yksityiskohtaisemmaksi tuotannon edetessä. Iteraatioiden tarkoituksena on suunnitelman edetessä pitää muutosvauhti käsiteltävän kokoisena \cite{ROY70}.

Roycen kuvaama prosessi, tässä yksinkertaisessa muodossa, oli tarkoitettu vain suoraviivaisimmille projekteille. Royce oli iteratiivisten, inkrementaalisten ja kehityksellisten (evolutionary) menetelmien kannattaja. Artikkelissa “Managing the Development of Large Software Systems”, 1960-1970 lukujen Yhdysvaltain hallituksen sopimusten vaatimat rajoitteet huomioiden, Royce kuvaa ohjelmistotuotannon iteratiivista prosessia \cite{LAB03}.

Dokumentaatio on tärkeä osa suunnitelmavetoisia ohjelmistotuotantomenetelmiä. Dokumentin tulee olla ymmärrettävä, valaiseva ja ajantasainen dokumentti, ja jokaisen työntekijän on sisäistettävä se. Vähintään yhden työntekijällä on oltava syvällinen ymmärrys koko järjestelmästä, mikä on osaltaan saavutettavissa dokumentin laadinnalla. Ohjelmistosuunnittelijoiden on kommunikoitava rajapintojen (interface) suunnittelijoiden ja projektin johdon kanssa. Dokumentti antaa ymmärrettävän perustan rajapintojen suunnitteluun ja hallinnollisiin ratkaisuihin. Kirjallinen kuvaus pakottaa ohjelmistosuunnittelijan yksiselitteiseen ratkaisuun ja tarjoaa konkreettisen todistuksen työn valmistumisesta. Dokumentti helpottaa ohjelmiston käyttöönottoa operatiivinen henkilöstön kanssa.  

Ongelman korjaamiseksi vaatimusmäärittelyn jälkeen - ennen analyysia - on tehtävä alustava rakenteen suunnittelu. Näin ohjelmistosuunnittelija välttää tallentamiseen tai aika -ja tilavaatimuksiin liittyvät virheet. Analyysin edetessä ohjelmistosuunnittelijan on välitettävä aika- ja tilavaatimukset sekä operatiiviset rajoitteet analyysin tekijälle \cite{ROY70}.

Näin voidaan tunnistaa projektille varatut alimitoitetut kokonaisresurssit tai virheelliset operatiiviset vaatimukset aikaisessa vaiheessa. Vaatimukset ja alustava suunnitelma voidaan iteroida ennen lopullista suunnitelmaa, ohjelmointia ja testausvaihetta \cite{ROY70}.

\subsection*{Prototyyppi}

Dokumentoinnin jälkeen toinen ohjelmistoprojektin onnistumiseen vaikuttava tärkein tekijä on ohjelmiston alkuperäisyys. Jos kyseessä olevaa ohjelmistoa kehitetään ensimmäistä kertaa, on asiakkaalle toimitettava käyttöönotettava versio oltava toinen versio, mikäli kriittiset rakenteelliset ja operatiiviset vaatimukset on huomioitu \cite{ROY70}.

Lyhyessä ajassa suhteessa varsinaiseen aikatauluun suunnitellaan ja rakennetaan prototyyppiversio ennen varsinaista rakennettavaa ohjelmistoa. Jos suunniteltu aikataulu on 30 kuukautta, niin pilottiversion aikataulu on esimerkiksi 10 kuukautta. Ensimmäinen versio tarjoaa aikaisen vaiheen simulaation varsinaisesta tuotteesta \cite{ROY70}.

Testaus on projektin resursseja vaativin vaihe. Testausvaiheessa vallitsee suurin riski taloudellisesti ja ajallisesti. Loppuvaiheessa aikataulua on vähän varasuunnitelmia tai vaihtoehtoja. Alustava suunnitelma ennen analysointia ja ohjelmointia sekä prototyypin valmistaminen ovat ratkaisuja ongelmien löytämiseen ja ratkaisemiseen ennen varsinaiseen testivaiheeseen siirtymistä \cite{ROY70}.

Jostain syystä ohjelmiston suunnitelmaan ja aiottuun toimintaan sovelletaan laajaa tulkintaa, jopa aikasemman yhteisymmärryksen jälkeen. On tärkeää sitouttaa asiakas formaalilla tavalla mahdollisimman aikaisessa vaiheessa projektia, näin asiakkaan näkemys, harkinta ja sitoumus vahvistaa kehitystyötä \cite{ROY70}.

Vaikka monet pitävät iteratiivisia ohjelmistotuotantomenetelmiä nykyaikaisina menetelminä, on niitä sovellettu ohjelmistokehityksessä 1950-luvulta lähtien \cite{LAB03}.

NASA:n käytti iteratiivista ja inkrementaalista (IID) ohjelmistotuotantomenetelmää Mercury-projektissa 1960-luvulla. Mercury-projekti toteutettiin puolen päivän iteraatioissa. Kehitystiimi sovelsi Extreme programming (yksi nykyisistä ketteristä menetelmistä) käytänteitä tekemällä testit ennen jokaista inkremen\-taatiota \cite{LAB03}.


Suunnitelmavetoisissa menetelmissä ohjelmistosuunnittelijat suunnittelevat etukäteen isoa kokonaiskuvaa koko järjestelmästä. Suunnittelijoiden ei tarvitse miettiä jokaista pientä yksityiskohtaa, koska suunnittelutekniikat, kuten UML (unified modeling language) antavat mahdollisuuden työskennellä abstraktimmalla tasolla. Suunnittelijoiden ei tarvitse ottaa huomioon käytännön ohjelmointia ja sen aiheuttamaa entropiaa. Suunnittelijan on kuitenkin mahdotonta ottaa huomioon kaikkia yksityiskohtia, mitä ohjelmoija joutuu ratkaisemaan yksityiskohtaisemmalla tasolla \cite{FOW01b}.

Edellä kuvatuissa ketterissä ohjelmistotuotannon menetelmissä on yhteistä pyrkimys formaalilla tavalla määritellä ohjelmistotuotannon prosessi, jolla voidaan välttää ''ohjelmoi ja korjaa''-menetelmän ja suunnitelmavetoisten prosessien ongelmat. Suunnitelmavetoisissa menetelmissä on pyritty tehostamaan vaatimusmäärittelyprosessia, jotta vaatimukset voidaan kattavasti määritellä ja välttää muutoksia ohjelmistokehityksen edetessä. Monia odottamattomia muutoksia vaatimuksissa tapahtuu kuitenkin koska liiketoimintaympäristö muuttuu \cite{FOW01b}.

\textit{ohjelmoi ja korjaa}-menetelmä, jossa suunnitelma on ainoastaan perättäisiä erillisiä taktisia päätöksiä, johtaa tavallisesti vaikeasti muutettavaan ohjelmakoodiin. Voidaan sanoa ettei tällainen ole suunniteltua ohjelmistokehitystä. Tai ainakin tällainen menettely johtaa huonoon ohjelmiston rakenteeseen. Suunnitelman heikentyessä vaikeutuu kyky tehdä muutoksia tehokkaasti \cite{FOW01b}. 

Ohjelmistoprojektin edetessä ja entropian lisääntyessä ohjelmiston rakenne huononee. Tämä ei ainoastaan vaikeuta ohjelmiston muuttamista, vaan lisää virheiden määrää. Ja virheiden löytäminen sekä niiden poistaminen ohjelmistosta vaikeutuu. Tällainen on \textit{ohjelmoi ja korjaa}-menetelmän tyypillinen ongelma: ohjelmistovirheiden korjaaminen on eksponentiaalisesti kalliimpaa projektin edetessä \cite{FOW01b}.

Winston Roycen vesiputousmalli \cite{ROY70} ja Barry Boehmin spriraalimalli \cite{BOE88} perustavat ohjelmistokehityksen vahvasti dokumentti- ja suunnitelmavetoisille prosessille, jossa tuotettavaa ohjelmistoa ja ongelma-aluetta pyritään lähestymään analyysin, vaatimusmäärittelyn sekä suunnittelun kautta. Molemmissa malleissa ratkaisuksi ohjelmistotuotannon ongelmiin esitetään prototyypin valmistamista, mitä testaamalla ilmeneviin ongelmiin voidaan reagoida mahdollisimman aikaisin.

Royce ehdottaa vesiputousmallissa, että prototyypin kehityksen aikataulu on kolmannes varsinaisen tuotteen kehitykseen vaaditusta ajasta \cite{ROY70}. 

Erityisesti Royce painotti artikkelissaan ''Managing the development of large software systems'' dokumentoinnin tärkeyttä \cite{ROY70}. Suunnitelmavetoisten prosessien mukautuminen muuttuviin muutoksiin vaikeutuu kattavan dokumentoinnin takia. Nopeasti muuttuvat vaatimukset tekevät dokumenteista vanhentuneita, ja niiden päivittäminen vaati aikaa. Turhien kaavioiden piirtämiseen kuluu kalliita resursseja, kun suunnitelmat muuttuvat. Kaaviot vanhentuvat ja käyvät tarpeettomiksi \cite{FOW01b}.


Ketterät menetelmät (agile methods) ovat saavuttaneet suosiota ohjelmistotuotannossa. Usein iteraatiivisia, inkrementaalisia sekä kehityksellisiä (evolutionary) menetelmiä pidetään modernina ohjelmistokehityksenä, mikä on korvannut vesiputousmallin. Mutta näitä menetelmiä on käytetty vuosikymmeniä \cite{LAB03}.

Monet ohjelmistotuotantoprojektit  (esimerkiksi NASA:n Mercury- ja avaruussukkula-projektit) 1970- ja 1980-luvulla käyttivät iteraatiivisia ja inkrementaalisia menetelmiä.  Menetelmillä oli eroavaisuuksia iteraatioiden pituuksissa ja aikarajoitteiden käytössä (time-box). Joillakin oli merkittävä suunnittelu- ja vaatimusmäärittelyvaihe (big design up front), jota seurasi inkrementaalinen aikarajoitettu (time-box) kehitysvaihe. Toisilla oli enemmän kehityksellisempi ja palautteen ohjaama lähestymistapa \cite{LAB03}.


IBM:n FSD-yksikkö (Federal System Division) käytti 1970-luvulla laajasti ja onnistuneesti iteratiivisia ja inkrementaalisia menetelmiä kriittisissä Yhdysvaltain puolustusministeriön avaruus- ja ilmailujärjestelmien kehityksessä \cite{LAB03}.

Vuonna 1972 miljoonan koodirivin Trident-sukellusveneen komento- ja ohjausjärjestelmän kehityksessä FSD-osasto organisoi projektin neljään noin kuuden kuukauden iteraatioon. Projektissa oli merkittävä suunnittelu- ja määrittelyvaihe sekä iteraatiot olivat nykyisen ketterän kehityksen (agile methods) suosituksia pidempiä. Vaatimus\-määrittely kuitenkin kehittyi palautteen ohjaamana. Iteratiivisella ja inkrementaalisella lähestymistavalla hallittiin monimutkaisuutta sekä riskejä suuren mittakaavan ohjelmistoprojektissa. Toimittajaa uhkasi myöhästymisestä 100 000\$ uhkasakko per päivä \cite{LAB03}.

IBM:n FSD osasto kehitti Yhdysvaltain laivastolle suuren mittaluokan asejärjestelmän iteratiivisella ja inkrementaalisella menetelmällä. Neljän vuoden, 200 henkilötyövuoden ja miljoonien ohjelmarivien projekti toteutettiin 45:ssä, yhden kuukauden mittaisissa, aikarajoitetuissa (time-box) iteraatiossa. Tämä oli ensimmäisiä ohjelmistoprojekteja, joka käytti nykyisten ketterien menetelmien suosittelemia iteraatiojakson pituutta \cite{LAB03}.

Yksi aikainen ja huomiota herättävä esimerkki iteratiivisen ja inkrementaalisen (IDD) ohjelmistotuotannon menetelmien käytöstä oli NASA:n avaruussukkulan ohjelmistojärjestelmä, minkä FSD-osasto rakensi vuosina 1977-1980. Osasto sovelsi IID:tä 17 iteraatiossa 31 kuukauden aikana, keskimäärin kahdeksan viikon iteraatioissa. Heidän motivaationaan välttää vesiputousmallia oli avaruussukkulaohjelmiston vaihtuvat vaatimukset ohjelmistokehityksen aikana \cite{LAB03}.






